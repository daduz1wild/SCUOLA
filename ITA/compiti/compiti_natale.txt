Esercizio 1: 

La sera avanti questo giorno, in cui Renzo arrivò in Milano, le strade e le piazze brulicavano d’uomini che, trasportati da una rabbia comune, predominati 
da un pensiero comune, conoscenti o estranei, si riunivano in crocchi senza essersi dati d’intesa, quasi senza avvedersene, come gocciole sparse sullo stesso pendio.
 Ogni discorso accresceva la persuasione e la passione degli uditori, come di colui che l’aveva proferito. Tra tanti appassionati c’erano pure alcuni, più 
 di sangue freddo, i quali stavano osservando con molto piacere che l’acqua s’andava intorbidando e s’ingegnavano d’intorbidarla di più con quei ragionamenti 
 e con quelle storie che i furbi sanno comporre e che gli animi alterati sanno credere. Si proponevano di non lasciarla posare, quell’acqua, senza farci un po’ 
 di pesca. Migliaia d’uomini andarono a letto col sentimento indeterminato che qualche cosa bisognava fare, che qualche cosa si farebbe. Avanti giorno, le strade 
 erano di nuovo sparse di crocchi. Fanciulli, donne, uomini, vecchi, operai, poveri si radunavano a sorte: qui era un bisbiglio confuso di molte voci, là uno 
 predicava e gli altri applaudivano. Questo faceva al più vicino la stessa domanda ch’era allora stata fatta a lui; quest’altro ripeteva l’esclamazione che s’era 
 sentita risonare agli orecchi per tutto. Lamenti, minacce, meraviglie: un piccolo numero di vocaboli era il materiale di tanti discorsi.

Esercizio 4: Trascrivere al passato

Testo trasformato:

Carlo V nacque a Gand nel 1500. In seguito all’intreccio di matrimoni organizzato dai suoi antenati, ereditò estesi territori su cui governò per decenni, 
anche se dovette combattere duramente con la Francia, l’Impero ottomano e i protestanti tedeschi. Dal padre Filippo il Bello ereditò i Paesi Bassi, a cui fu 
affezionato per tutta la vita, e i territori ereditari degli Asburgo nella Germania meridionale; dalla madre Giovanna la Pazza i regni di Castiglia e 
di Aragona: dall’Aragona dipendevano il Regno di Napoli, la Sicilia e la Sardegna; alla Castiglia si aggiunsero presto i vastissimi domini che i conquistadores 
spagnoli avevano già cominciato a occupare nelle Americhe. Quando nel 1556 abbandonò il titolo imperiale e si ritirò nel convento di Yuste, suddivise a sua volta 
i suoi immensi domini fra il figlio Filippo, che ricevette la Spagna, i territori italiani, i Paesi Bassi e le Americhe, e il fratello Ferdinando, che ebbe
 i territori tedeschi e divenne imperatore.


Esercizio 6

Inserire il pronome relativo corretto
La persona a cui sto scrivendo questa lettera è un mio caro compagno d’infanzia.
Quel ragazzo di cui mi parlavi ieri potrebbe aiutarmi a fare questo lavoro.
Stiamo attenti alla strada che facciamo, perché questo è un bosco in cui ci si perde facilmente.
Torno spesso a trascorrere qualche giorno nel paese in cui sono nato e da cui mi sono dovuto allontanare per esigenze di lavoro.
I ragazzi non hanno molta esperienza di vita e perciò devono ascoltare i consigli di chi ne sa più di loro.



Esercizio 7

Trasformare le frasi al passato
Uscii dal bar, salii in macchina e mi accorsi che avevo dimenticato il portafoglio sul bancone; entrai temendo che qualcuno lo avesse trovato e se lo fosse tenuto, 
invece il barista mi chiamò e me lo consegnò. 
Il pullman abbatté il guard-rail, uscì di strada e si capovolse, nonostante l’autista tentasse in tutti i modi di frenare temendo che sarebbe andato a schiantarsi.
Pensai che il giorno dopo sarei andato a Brescia in pullman, invece l’altra volta ero andato in macchina perché poi ero andato a trovare mio cugino che 
stava all’ospedale perché doveva essere operato.
Vidi arrivare una macchina e pensai che fossi tu; invece era uno sconosciuto, che prima suonò il campanello, poi, visto che non andavo subito ad aprire, scavalcò
 il cancello, si guardò intorno e cominciò a tirar giù le mele dal mio albero; allora uscii di casa e gli dissi che se non la smetteva, avrei chiamato i carabinieri.